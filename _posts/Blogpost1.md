---
title: "Başlangıç:Yansımaların Yolculuğu"
date: 2023-10-01T00:00:00+03:00
categories:
  - Blog
tags:
  - Psikoloji
  - Sosyoloji
---

Uzun zamandır içimde olan negatif veya pozitif şeylerin temelinde yansımalar adını verdiğim şeyler vardı. Etrafımdaki herşeyle bağlantılı olan bu yansımaların etki alanının üstümde ne kadar büyük olduğunun farkına varınca bu durumun hakkındaki düşüncelerimi bir yere koymanın vaktinin geldiğini düşündüm. Bunun temel nedeni, herhangi bir hisle karşılaştığımda dönüp bakabileceğim, kendi fikir ve düşüncelerimin olduğu bir alan yaratmak. Belki de kendime itiraf etmem gereken de zaman içinde bir değişim olursa bunun bir kanıtını yaratmaya çalışmak olmamdandır.

[](assets/images/birmingham-museums-trust-wKlHsooRVbg-unsplash.jpg)

Yansımalar ve Yansımaların Yolculuğu derken neyi kastediyorum?

Geriye dönüp düşünelim....hatırlama yetimizi kazandığımız andan şu ana kadar geçen sürede yaşadığımız her durumun üzerimizde bir yansıması var. Bulunduğumuz odadan, aile ve arkadaş ilişkilerimize veya gördüğümüz bir buluttan elimizde tuttuğumuz  buzlu kahveye kadar.....Hergün aklınıza gelebilecek her türlü canlı veya cansız varlıkla etkileşim halinde olmak bize bir yansımalar tepeleri yaratıyor. Yukardaki resime baktığınızda bu yansımalar tepelerini görebilirsiniz. Farklı renkler farklı yansımaları temsil ediyor. Farklı tepeler ise farklı zaman dilimlerini.... Yansıma tepelerinin olduğu bu gezegenin güneşi de aslında biziz. Bu gezegende farklı olan ise güneşin yani bizim bilinçli bir şekilde bu yansıma tepelerini aydınlatıp aydınlatmamamızla alakalı. Yansıma tepelerinin aydınlatmak istediğimiz tarafını belirleme farkındalığına sahip olmak bizim için Yansımaların Yolculuğundaki ilk adım. Bu yolculukta yansıma tepelerindeki her bir kum tanesini analiz etmeye çalışarak kendimi anlama ihtiyacımı gidermeye çalışacağım. Kendini anlamak çok geniş ve çok bağlantılı olduğu için çok farklı konularda yazılar yazmaya çalışacağım...Bu blog diğer açtığım birkaç bloğun yaşadığı devamlılık sorununu yaşamaması için bu konuyla alakalı çok düşünerek ve kendi oluşturduğum bir sistem üzerinde bunu yaratmaya özen gösterdim.

İyi okuma ve düşünmeler!



