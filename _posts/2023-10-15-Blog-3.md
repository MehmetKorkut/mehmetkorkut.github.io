---
title: "Yansımaların Işığı ve Sosyal Normlar ; Yapraklardan arınmalı mı arınmamalı mı?"
date: 2021-10-15T00:00:00+03:00
categories:
  - Blog
tags:
  - Blog
---
<h1>
Sosyal Normlarla Bağlantılı Yansımalar
</h1>

<div style="text-align: justify;">
İlk postta bahsettiğim yansımalar ve yansımalar tepelerinin olduğu sistemi bu posttan başlayarak farklı alanlarla bağlantılarını irdelemeye çalışacağım. 

Sosyal normlar  toplum içerisinde topluma ait kişilerin arasındaki etkileşimlerde belirli davranışların kabul edilen ve beklenen davranış standartlarıdır. Bu normlar toplumun değerleri, inançları ve kültürel yapılarına dayanarak oluşur. Örneğin, en basit tabirle yeme içme alışkanlıkları, nasıl giyinileceği, ne zaman ve nasıl gülümseneceği gibi birçok farklı davranış alanını kapsar. Sosyal normalr, toplum içinde uyum sağlamayı kolaylaştırarak toplumsal düzenin devam etmesine yardımcı olur. Bu yardım, toplum içindeki bireyler arasında olan davranış birlikteliğine ve uyumlu ilişkiye dayanır.

Tahmin edebileceğiniz gibi sosyal normların yansıma tepelerimizin oluşumundaki etkisi çok büyük. Bu normlar yansıma tepelerimizi ufaklaştırabildiği gibi aynı zamanda çok büyük olmalarını da sağlayabilir. Aynı bağlamda, pozitif veya negatif etkiye bağlı olarak farklı renklerin yansıma tepelerindeki dominantlığının dozajını da ayarlayabilir. Bir diğer değişle, mutluluk veya üzüntü gibi temel duygu yoğunluklarının dozajında etkisi oldukça büyük olabilir. Bu kadar etkili olabilecek normların bana düşündürdüğü bir soruyla başlayalım ;

Sosyal normların yansımaların negatif veya pozitif yönde tetiklenmesini sağlayan etkilerini kontrol edebilir miyiz? 

Bu temel soruyu düşünüp cevap vermeye çalışırken farklı ufak sorular üzerinden yol katedeceğim. Etki kontrolünden önce düşünmemiz gereken sosyal norm yansımalarının bizi nasıl bir yönde etkilediğini düşünmek. Bu kişiden kişiye değişkenlik gösterdiği için bir indeks/ölçü oluşturarak düşünelim. Bu indeksi yansımaların ışığı olsun. Bunu kişisel olarak ölçmek için yapmamız gereken şu formülü kullanmak;

Yansımaların Işığı= Pozitif Yansımalar/Bütün Yansımalar (Yansımalara tepesinin tamamı)   (1)

Denklem 1'de gösterilen yansımalar etkisi endeksi aslında bizim her bir yansımalar tepemizde bulunan pozitif yansımaların o yansımalar tepesinde olan bütün yansımalara oranından ibaret. Bu indeks temelde yansımaların bizde pozitif etkisini ölçtüğü için adı yansımalar ışığı. Hatırlarsanız ilk postta (link) bahsettiğim gezegenin güneşi olan bizler, kendi irademizle (etkilenmiş bir irade olasılığı olsa da basit düşünelim, ilerleyen postlarda etkilenmiş iradenin bu konsept nazarında analizi yapılacak) aydınlattığımız tepelerin üstünde olan yansımaları bizi iyi hissettiren yansımalar olarak tanımlamıştık. Bir güneş olarak yansıttığımız ışık o yansımalara vururken, bizi kötü hissettiren yansımalar tepelerin karanlık tarafında kalıyordu. Tam da bu yüzden endeksin adını yansımalar ışığı endeksi olarak belirlemek uygun olur diye düşündüm.

Bir ölçü birimi oluşturduğumuza göre, sıra artık filtrelemeye geldi. Yansımalarımızı sosyal normların etki alanında olan yansımalar olarak filtreleyip düşünelim ve kendimize sorular soralım. Benim aklıma gelen ilk sorular şunlar ;

    Genel olarak baktığımda psikolojik durumum sosyal normların etki alanının içinde mi? İçinde ise bunun etki derecesi nedir?
    Yansımalar ışığı endeksini düşündüğümde, pozitif etkiler mi ağır basıyor yoksa negatif etkiler mi?
    İçinde bulunduğumuz sosyal normları baz aldığımızda yaşamımdaki memnun olmadığım şeyler ile bir bağlantı kurabilir miyim?
    Sosyal normların etkilediği yansımalarımda hangi duygularım daha yoğun?

Bu örnek sorular dışında sizde soru üretebilir, benimle paylaşabilirsiniz

Ölçümüzü anladık, filtrelemyi yaptık ve sorularımızı sorup düşündük. Temel sorumuzu cevaplamadan önce son bir adım atmanın zamanı geldi. Bu adımı atmadan önce kendi yansıma tepelerimin sosyal normlar tarafından nasıl etkilendiğini ve düşüncelerimi sizle paylaşma ihtiyacı hissediyorum....bu ihtiyaçın temelinde yatan faktörler öfke ve hüzün ile bağlantılı....

Hasta Toplumlar, Kişilikler, Ortamlar.....

Bir çelişkinin içine doğduğumuzun farkındayım....Bizden daha da sıkıntılı ortamlarda doğan ve yaşayan insanlar olduğunun da farkındayım...hatta yaşamın rastgeleliğine duyduğum öfkenin de farkındayım....bunlar her ne kadar rahatsız edici olsalar da acı gerçekler kategorisini oluşturan etmenlerden bazıları....beni tanıyan çoğu kişi Kıbrıs Türk Toplumu'nun  kültüründe yatan şeylerin çoğunu ve sosyal normlarını sorguladığımı gayet iyi bilir.....Bu yaz döneminde bunlardan en bariz olanı düğünlerdir. 35-40 derece sıcaklıkta sırf ayıp olmasın diye (ayıp olmanın ölçüsünü kimse bilmiyor) veya gelecekte yakın akraba düğününe yatırım için düğünlere gitmek....düğün sırasında kuyrukta bekleyen çoğu kişinin yüzünün gülmemesi ve para attığı görülüp onaylansın diye bekleyen yüzlerce insan.... Bütün bunlar değerleri ve son zamanlarda bayağı değişmiş kültürüyle hasta olan bir toplumun, kişiliklerin ve ortamın bana göre ta kendisidir. Kimsenin sorgulamadığı, neden yaptığını dahi bilmediği bir sürü davranış biçimleri da bu hastalığın bana göre etkilerindendir. Materyallere bağımlı narsist kişilikleri de buna örnek gösterebilirim. Bu yüzdendir ki yalnızlık hissi ve ait hissedememe duygularını ağır yaşayan biri olarak sandalımı yaprakların beni kapsayamacağı berrak sulara götürmeye çalışıyorum. Belki başarmak imkansız fakat bunun farkında olup çabalamak bile bir anlam ifade ediyor. Esas soru ; Bu bir seçim mi? gösteriş mi? anlamsızlık mı? Yapılan aksiyonlar ve davranış biçimleri farklı yorumlanabilir fakat kanıtı olan şeyleri yanlışlamak ya aptallık ya deliliktir. Sandalımı berrak sulara doğru yönlendirirken kocaman köklü ağaçlar yapraklarını üstüme atmaya devam edecek ama ben onları soyutlamaya çalışmaktan asla yorulmayacağım. Birçok bireyin yaşanamamış yaşamlarının olmasını sağlayan, hayalkırıklıklarından ziyade olasılık varken yaşanamamış multulukları engelleyen bir kara parçası ve topluluk.....üzgünüm sevgili arkadaşım hemde çok...

Yukarda içimi döktüğüm paragraftan anlaşılabileceği gibi kendi sosyal normalara bağlı yansımaların ışığı endeksim bayağı düşük. Fakat bu psikolojik açıdan kötü olduğum anlamına gelmiyor. İşte burda sorumuzu cevaplamadan atacağımız son adımın zamanı geldi.

Kontrol Mekanizması Farkındalığı
Herhangi bir durumda ve konuda kontrol mekanizması yaratmanın çok faydalı olabileceği kanısındayım. Kontrol mekanizması ancak ve ancak farkındalık temelinde yaratabileceğimizi düşünüyorum. Farkındalığı kazanmanın yolunun da rasyonel düşünceyle duyguları harmanlayarak etrafımızda olan olaylara farklı yönlerden yaklaşma eğilimi ve sorgulama temeli üzerinden yorumlamak. Tutumlarımızı oluşturduğumuz kontrol mekanizması temelinde belirlemek bizi daha sakin ve pozitif yönde stabil yapabileceği görüşündeyim. Eğer sizinde yansımalar ışığı endeksiniz çok ufak ise öfke, isyan, kabullenmeme gibi duyguların yoğunluğunun fazla olma ihtimaliniz yüksektir. Doğru kontrol mekanizmasını elimizde olup değiştirebileceğimiz şeyler ve değiştiremeyceğimiz şeyler temelinden başlayarak oluşturabilirsiniz, en azından ben öyle yaptım. Kendi bakış açıma göre, insanın kendinin kontrolünde olması bu yaşamda olması gereken temel becerilerden biri....temel sorumuza dönecek olursak, sosyal norm yansımalarının tetiklenmesini sağlayan etkileri kontrol etmek kontrol mekanizmamızın gelişmişliğine ve yansımaların ışığı endeksimize bağlı...bunları düşünelim ve etkileri en azından biraz da olsa kontrol etmeye çalışalım, tabiki düşünerek ve doğru kişilerle paylaşarak....

Bu yazıdaki fikirler tamamen bana aittir, düşünerek oluşturduğum bir mekanizma gibi düşünün, herhangi bir şekilde olumlu veya olumsuz bir fikrinizi benimle paylaşabilirsiniz, okuduğunuz için çok teşekkürler, umarım verdiğiniz zamana değmiştir.
</div>
